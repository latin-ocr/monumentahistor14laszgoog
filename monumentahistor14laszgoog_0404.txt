356 Anno 1442. — 20. januarii.

Item quia Georgius sellator filius Thome, habitator, civisque
civitatis predicte id cum sufficienti et fidedigno nostrorum con·
civium testimonio in sede nostra judiciaria id clare comprobavit
coram nobis, ut dum provida condam mulier Elena vocata, relicta
condam Anthonii cultoris, in extremis vite sue temporalis laborasset,
tunc ipsa quamdam domurn suam cum fundu et hedificiis in vico
exteriori lucifigulorum habitam, cum suis pertinenciis Nicolao et
Matbye filiis suis, si usque adultam et maturam ipsorum etatem
pervenerint, legavisset jure perbennali possidendam, si autem mortui ¹
fuerint ante predictum tempus etatis eorum adulte, tunc predictus
Georgius sellator conservator ipsorum puerorum, eandem domurn
et fundum ac hedificia habeat vendere et pro animabus ipsius Elene
et dictorum puerorum ac predecessorum eorum expendere debeat;
ideoque quia ipsi pueri seu filii ipsius Elene mulieris ante pre-
dictum tempus eorum adulte etatis ab hac luce penitus decesserunt,
predictam domum et fundum et hedificia ipsius Elene mulieris cum
suis pertinenciis predicto Georgio sellatori plenam vendendi attri-
buimus facultatem.

ltem quia Elena relicta condam Georgii Zzyr dicti, id cum
sufficienti et fidedigno concivium nostrorum testimonio coram nobis
in judicio clare comprobavit, ut dum prefatus Georgius Zzyr in
extremis vite sue temporalis laborasset, tunc ipse medietatem cuius-
dam domus, fundi et cellarii subterranei nec non hedificiorum in
vico ipsius civitatis exteriori seu platea sutorum habite, ipsum ju-
ridice concernentem, unam quartam curie in se continentem, prefate
Elene relicte et Elyzabeth filie ac Demetrio filio suis legavisset jure
perbennali possidendam; et quia litere privilegiales pro parte ipsius
Georgii Zzyr super ipsa medietate dicte domus, fundi, cellarii et
hedificiorum confecte et emanate, tempore expugnacionis civitatis
predicte nuperrime super ipsam civitatem facte, sunt casualiter de-
perdite, que ad trinam forensem publicam proclamacionem super-
inde legittime iactam, eedem litere privilegiales nullo modo pote-
runt inveniri, ideoque nos predictam medietatem ipsius domus,
fundi, cellariique subterranei et hedificiorum, porcionem scilicet
ipsius Georgii Zzyr, unam quartam curie in se continentem, cum
premissis cunctis suis utilitatibus et pertinenciis universis predicte
Elene relicte et Elyzabeth filie ac Demetrio filio ipsius condam
Georgii Zzyr ac per eos ipsorum heredibus statuimus perpetuo
possidendam et quomodocumque voluerit disponendam juxta con·
dicionem civitatis prenotate.

 

